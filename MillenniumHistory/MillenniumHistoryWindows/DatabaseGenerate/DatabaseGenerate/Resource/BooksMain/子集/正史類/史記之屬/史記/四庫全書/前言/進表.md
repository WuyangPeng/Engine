和碩和親王<Smaller=1>臣</Smaller>弘晝等上言：
<Smaller=1>臣</Smaller>等奉
勅校刻《二十一史》告竣，恭呈
睿鑒。
<Smaller=1>臣</Smaller>等謹奉
表恭
進者。伏以：
帝治綜百王，宏啓汗青之簡；
皇圖軼三古，重輝竹素之書。
大一統以垂庥，遍蒐柱下；
録千秋而作鑑，悉發名山。
刻玉鏤瓊，丕煥龍盤之寳字；披雲撥霧，聿新蠧落之殘編。藝林氣蔚文昌，册府光騰奕䙫。竊惟神聖傳心之要，莫重於經；帝王致治之規，必詳於史。識大識小，始同出於一源；記事記言，後分標於《四庫》。
左氏因《春秋》之筆編年，附經以存；馬遷仿《尚書》之裁紀傳，立史之局。<Mapping=班固>班</Mapping>、范後出，悉踵前規；劉、李代興，必遵先路。雖篇目或有增减，而體例不致紛殊；自《<Mapping=史記>史</Mapping>》、《<Mapping=漢書>漢</Mapping>》以及宋、元，効修明而若畫一。
凡專門名家之私著，不入故府之藏；集《通鑑綱目》而求詳，必以正史為斷。若《十七史》，若《廿一史》，各有成書；為南監本，為北監本，舊稱佳刻。然而校讐疎畧，不獨魯魚亥豕之訛；加以嵗月侵尋，更多螙蝕蟲蠡之損。以是郢書燕説，貽誤丹青；野乘稗官，翻新梨棗。不有精良秘本，誰羅放失舊聞？
欽惟
皇帝陛下，
學隆稽古，
道合傳心。
同文以式萬方，彝倫攸敘；
執中而徧天下，禮、樂為昭。
由百世而等百王，統歸定論；
自皇初以迄近古，總攬宏猷。
莫不仰，
聖世之鴻規；
固已成，
盛朝之至治。
乃以圖書大備，典訓咸昭。既刻全經，必羅諸史。《明朝史》新已告竣，具有成模；《舊唐書》向者單行，亦宜並列。統雕《二十二史》，以配《一十三經》。
承
恩命以鳬趨，
引
清班而雀躍。
善本
頒從秘閣，
紛綸羣玉之編；
直廬密邇
禁廷，
清切蕊珠之館。
然脂夕校，月已窺簾；砥墨晨書，風為展頁。喜値文林盛事，渾忘素業辛勤。
唯是諸史考証之難，較之羣經異同。尤劇前史之後乘，即後史之肇端；南史之牽連，亦北史之綴輯。各人撰述，自不必同，互有淆訛，豈無一是？摘録易滋繁冗，辨正務在簡明。積少而多，由博歸約。
時呈
欽定，
悉仰
睿裁。
繙校之業㡬更，梓繡之工日進。
經七年之寒暑，次第成書；
合千古之典章，完全插架。
鎔經兼之鑄史，
仰巨製於
天章；
考古因以証今，
沐鴻功於
大冶。
四海識先民矩矱，
萬年為後學津梁。
<Smaller=1>臣</Smaller>等學慙淹雅，才謝宏通。深思徃籍有闕文，傳疑傳信；猶恐校書如落葉，旋掃旋生。僅云循覽數行，未足効愚一得。伏願：
瑶函啓瑞，
寶籙凝庥。
乘運會之光，昌郅隆文教；
式典章之明，備廣勵儒修。
損益因革順乎時，懋建中和之極；忠敬質文推其意，長留淳古之風。則至誠裕天下之經綸，遠邁觀圖於《河洛》；盛治羅古今之道法，不煩刻玉於云亭矣。
計校刻告竣《二十一史》，共二千七百三十一卷，六十五函。
謹奉
表，隨
進以
聞。

<Collate=Collate3>

-----------------------------------

乾隆十一年十二月十七日
和碩和親王<Smaller=1>臣</Smaller>弘晝
太保、太子太保、保和殿大學士、三等伯仍兼管吏部尚書、翰林院掌院學士事<Smaller=1>臣</Smaller>張廷玉
吏部右侍郎<Smaller=1>臣</Smaller>徳齡
兵部右侍郎<Smaller=1>臣</Smaller>王會汾
國子監祭酒<Smaller=1>臣</Smaller>陸宗楷

<Collate=Collate3>

-----------------------------------