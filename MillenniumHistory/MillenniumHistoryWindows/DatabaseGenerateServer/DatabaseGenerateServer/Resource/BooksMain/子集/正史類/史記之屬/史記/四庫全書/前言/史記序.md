欽定四庫全書
史記集解序  

裴駰<Notes=Notes1_1>
<Notes1_1>〖索隱〗<Mapping=裴駰>駰</Mapping>字龍駒，河東聞喜人，<Mapping=南朝宋>宋</Mapping>中郎外兵曹參軍。父松之，字世期，太中大夫，注《三國志》，《宋書》父子同傳。
〖正義〗裴駰採九經諸史并《漢書音義》及衆書之目而解《史記》，故題《史記集解序》。序，緒也。孫炎云：“謂端緒也。”孔子作《易序卦》，子夏作《詩序》，序之義其來尚矣。</Notes1_1>

班固有言曰：<Notes=Notes2_1>“司馬遷<Notes=Notes2_2>據《<Mapping=左氏傳>左氏</Mapping>》、《國語》，<Notes=Notes2_3>采《世本》、《戰國策》，<Notes=Notes2_4>述《楚漢春秋》，<Notes=Notes2_5>接其後事，訖于天漢。<Notes=Notes2_6>其言秦、<Mapping=西漢>漢</Mapping>詳矣。至於采經摭傳，<Notes=Notes2_7>分散數家之事，甚多疏略，或有抵捂。<Notes=Notes2_8>亦其所渉獵者廣博，貫穿經傳，馳騁古今上下數千載間，斯已勤矣。<Notes=Notes2_9>又其是非頗繆於聖人，<Notes=Notes2_10>論大道則先<Mapping=黃帝>黄</Mapping>、<Mapping=老子>老</Mapping>而後《六經》，<Notes=Notes2_11>序游俠則退處士而進姦雄，<Notes=Notes2_12>述貨殖<Notes=Notes2_13>則崇勢利而羞賤貧：<Notes=Notes2_14>此其所蔽也。<Notes=Notes2_15>然自劉向、揚雄博極羣書，皆稱<Mapping=司馬遷>遷</Mapping>有良史之才。服其善序事理，辨而不華，質而不俚，<Notes=Notes2_16>其文直，其事核，不虛美，不隱惡，故謂之實錄。”

<Notes2_1>〖索隱〗<Mapping=班固>固</Mapping>撰《漢書》，作《司馬遷傳》，評其作《史記》所採之書，兼論其得失，故裴駰此序先引之為說也。按：<Mapping=班固>固</Mapping>字孟堅，扶風人，後漢·明帝時仕至中䕶軍。祖<Mapping=班穉>穉</Mapping>，廣平太守。父<Mapping=班彪>彪</Mapping>，<Mapping=徐縣>徐</Mapping>令，續《<Mapping=史記>太史公書</Mapping>》。</Notes2_1>
<Notes2_2>〖正義〗字子長，左馮翊人也。漢武帝時為太史令，撰《史記》百三十篇。父<Mapping=司馬談>談</Mapping>，亦為太史令。</Notes2_2>
<Notes2_3>〖索隱〗仲尼作《春秋經》，魯史左丘明作《傳》，合三十篇，故曰《左氏傳》。《國語》亦<Mapping=左丘明>丘明</Mapping>所撰，上起周穆王，下訖敬王；其諸侯之事，起魯莊公，迄春秋末，凡二十一篇。</Notes2_3>
<Notes2_4>〖索隱〗劉向云：“《世本》，古史官明於古事者之所記也。錄黄帝已來帝王、諸侯及卿大夫系謚名號，凡十五篇也。”《戰國策》，高誘云六國時縱横之說也。一曰《短長書》，亦曰《國事》，劉向撰為三十三篇，名曰《戰國策》。按：此是班固取其後名而書之，非<Mapping=司馬遷>遷</Mapping>時已名《戰國策》。</Notes2_4>
<Notes2_5>〖索隱〗<Mapping=西漢>漢</Mapping>太中大夫<Mapping=西漢楚>楚</Mapping>人陸賈所撰，記項氏與漢高祖初起及說<Mapping=漢惠帝>惠</Mapping><Mapping=漢文帝>文</Mapping>間事。</Notes2_5>
<Notes2_6>〖索隱〗<Mapping=漢武帝>武帝</Mapping>年號。言太史公所記迄至<Mapping=漢武帝>武帝</Mapping>·天漢之年也。</Notes2_6>
<Notes2_7>〖索隱〗按《字書》：摭，拾也，音之赤反。</Notes2_7>
<Notes2_8>〖索隱〗抵音丁禮反。捂音吾故反。抵者，觸也。捂亦斜相抵觸之名。按：今屋梁上斜柱曰“柱捂”是也。直觸、横觸皆曰抵，斜觸謂之捂，下觸謂之抵。抵捂，言其參差也。以言彼此二文同出一家，而自相乖舛。</Notes2_8>
<Notes2_9>〖正義〗言作《史記》採經傳百家之事上下二千餘年，此其甚勤於撰錄也。</Notes2_9>
<Notes2_10>〖索隱〗聖人謂周公、孔子也。言<Mapping=周公>周</Mapping>、<Mapping=孔子>孔</Mapping>之教皆宗儒尚徳，今太史公乃先<Mapping=黃帝>黄</Mapping>、<Mapping=老子>老</Mapping>，崇勢利，是繆於聖人。
〖正義〗太史公《史記》各顯六家之宗，<Mapping=黃帝>黄</Mapping>、<Mapping=老子>老</Mapping>道家之宗，六經儒家之首。序游俠則退處士，述貨殖則崇勢利，處士賤貧，原憲非病。夫作史之體，務渉多時；有國之規，備陳臧否。天人地理咸使該通，而遷天縱之才，述作無滯，故異<Mapping=周公>周</Mapping>、<Mapping=孔子>孔</Mapping>之道。班固詆之，裴駰引序，亦通人之蔽也。而固作《漢書》，與《史記》同者五十餘卷。謹寫《史記》，少加異者，不弱即劣，何更非駁《史記》，乃是後士妄非前賢。又《史記》五十二萬六千五百言，敘二千四百一十三年事；《漢書》八十一萬言，敘二百二十五年事。司馬遷引父致意，班固父修而蔽之，優劣可知矣。</Notes2_10>
<Notes2_11>〖正義〗大道者，皆禀乎自然，不可稱道也。道在天地之前，先天地生，不知其名，字之曰“道”。黄帝、老子遵崇斯道，故太史公論大道，須先<Mapping=黃帝>黄</Mapping>、<Mapping=老子>老</Mapping>而後《六經》。</Notes2_11>
<Notes2_12>〖索隱〗游俠，謂輕死重氣，如荆軻、豫讓之輩也。游，從也，行也。俠，挾也，持也。言能相從游行挾持之事。又曰：“同是非曰‘俠’。”
〖正義〗姦雄，姦滑雄豪之人。</Notes2_12>
<Notes2_13>〖正義〗殖，生也。言貨物滋生也。</Notes2_13>
<Notes2_14>〖正義〗趨利之人。</Notes2_14>
<Notes2_15>〖正義〗此三者是司馬遷不達理也。</Notes2_15>
<Notes2_16>〖索隱〗俚音里。劉徳曰：“俚即鄙也。”崔浩云：“世有鄙俚之語。”則俚亦野也，俗也。不俚，謂詞不鄙樸。</Notes2_16>

<Mapping=裴駰>駰</Mapping>以為<Mapping=班固>固</Mapping>之所言，世稱其當。<Notes=Notes3_1>雖時有紕繆，<Notes=Notes3_2>實勒成一家，<Notes=Notes3_3>總其大較，<Notes=Notes3_4>信命世之宏才也。<Notes=Notes3_5>

<Notes3_1>〖正義〗駰音因。當音丁浪反。裴駰以班固所論司馬遷《史記》是非，世人稱班固之言。</Notes3_1>
<Notes3_2>〖索隱〗紕音匹之反。紕猶錯也。亦作“悂”。《字書》云：“織者兩絲同齒曰悂。”繆亦與“謬”同。</Notes3_2>
<Notes3_3>〖正義〗雖有小紕繆，實編勒成一家之書矣。</Notes3_3>
<Notes3_4>〖索隱〗較音角。較猶略也，則大較猶言大略也。
〖正義〗較，明也。</Notes3_4>
<Notes3_5>〖索隱〗按：《孟子》云：“五百年之間，必有名世者。”趙岐曰：“名世，次聖之才，物來能名。正一世者，生於聖人之間也。”此言命者，名也。言賢人有名於世也。宏才，大才，謂史遷。</Notes3_5>

考較此書，文句不同，有多有少，莫辯其實。而世之惑者，定彼從此，是非相貿，真偽舛雜。<Notes=Notes4_1>故中散大夫東莞·徐廣研核衆本，為作《音義》，<Notes=Notes4_2>具列異同，兼述訓解，<Notes=Notes4_3>粗有所發明，而殊恨省略。<Notes=Notes4_4>聊以愚管，<Notes=Notes4_5>增演徐氏。<Notes=Notes4_6>采經傳百家并先儒之說，<Notes=Notes4_7>豫是有益，悉皆抄内。<Notes=Notes4_8>刪其游辭，取其要實，<Notes=Notes4_9>或義在可疑，則數家兼列。<Notes=Notes4_10>

<Notes4_1>〖正義〗貿音茂。舛音昌轉反。言世之迷惑淺識之人，或定彼從此，本更相貿易，真偽雜亂，不能辯其是非。</Notes4_1>
<Notes4_2>〖正義〗作《音義》十三卷，裴駰為注，散入百三十篇。</Notes4_2>
<Notes4_3>〖正義〗<Mapping=徐廣>徐</Mapping>作《音義》，具列異同之本，兼述訓解釋也。</Notes4_3>
<Notes4_4>〖索隱〗殊，絶也。《左傳》曰：“斬其木不殊。”言絶恨其所撰太省略也。
〖正義〗省音山景反。</Notes4_4>
<Notes4_5>〖索隱〗按：東方朔云“以管窺天，以蠡測海”，皆喻小也。然此語本出《莊子》文，今云“愚管”者，是<Mapping=裴駰>駰</Mapping>謙言已愚陋管見，所識不能逺大也。</Notes4_5>
<Notes4_6>〖正義〗演音羊善反。増，益也。言裴駰更増益演徐氏之說。</Notes4_6>
<Notes4_7>〖正義〗採，取也。或取傳說，採諸子百家，兼取先儒之義。先儒謂孔安國、鄭玄、服䖍、賈逵等是也。言百家，廣其非一。</Notes4_7>
<Notes4_8>〖正義〗並採經傳之說，有禆益《史記》，盡抄内其中。抄音楚交反。</Notes4_8>
<Notes4_9>〖正義〗刪音師顏反。刪，除也。去經傳諸家浮游之辭，取其精要之實。</Notes4_9>
<Notes4_10>〖正義〗兼列數家之說不同，各有道理，致生疑惑，不敢偏棄，故皆兼列。</Notes4_10>

《漢書音義》稱“臣瓚”者，莫知姓氏，<Notes=Notes5_1>今直云“瓚曰”。又都無姓名者，但云“漢書音義”。<Notes=Notes5_2>時見微意，有所裨補。<Notes=Notes5_3>譬嘒星之繼朝陽，<Notes=Notes5_4>飛塵之集華嶽。<Notes=Notes5_5>以<Mapping=徐廣>徐</Mapping>為本，<Notes=Notes5_6>號曰《<Mapping=史記集解>集解</Mapping>》。未詳則闕，弗敢臆說。<Notes=Notes5_7>人心不同，<Notes=Notes5_8>聞見異辭，<Notes=Notes5_9>班氏所謂“疏略抵捂”者，依違不悉辯也。<Notes=Notes5_10>愧非胥臣之多聞，<Notes=Notes5_11>子產之愽物，<Notes=Notes5_12>妄言末學，蕪穢舊史，豈足以闗諸畜徳，庶賢無所用心而已。<Notes=Notes5_13>

<Notes5_1>〖索隱〗按：即傅瓚，而劉孝標以為于瓚，非也。據何法盛《晉書》，于瓚以穆帝時為大將軍，誅死，不言有註《漢書》之事。又其註《漢書》有引《祿秩令》及《茂陵書》，然彼二書亡於西晉，非<Mapping=于瓚>于</Mapping>所見也。必知是傅瓚者。按：《穆天子傳·目錄》云傅瓚為校書郎，與荀朂同校定《穆天子傳》。即當西晉之朝，在<Mapping=于瓚>于</Mapping>之前，尚見《茂陵》等書。又稱“臣”者，以其職典秘書故也。瓚音殘岸反。</Notes5_1>
<Notes5_2>〖正義〗《漢書音義》中有全無姓名者，裴氏注《史記》直云“漢書音義”。按：大顏以為無名義，今有六卷，題云孟康，或云服䖍。蓋後所加，皆非其實，未詳指歸也。</Notes5_2>
<Notes5_3>〖正義〗見音賢見反。裨音卑，又音頻移反。裨，益也。裴氏云時見已之微意，亦有所補益也。</Notes5_3>
<Notes5_4>〖索隱〗嘒，微小貌也。《詩》云：“嘒彼小星，三五在東。”言衆無名微小之星，各隨三心五噣出在東方，亦能繼朝陽之光。嘒音火彗反。朝陽，日也。嘒星繼朝陽，喻已淺薄而註《史記》也。</Notes5_4>
<Notes5_5>〖正義〗西嶽·華山極高大。裴氏自喻材藻輕小，如飛塵之集華岳，亦能成其高大。《管子》云：“海不辭水，故能成其大；山不辭土，故能成其高。”華音故化反，又如字。</Notes5_5>
<Notes5_6>〖正義〗徐廣《音義》辨諸家異同，故以<Mapping=徐廣>徐</Mapping>為本也。</Notes5_6>
<Notes5_7>〖正義〗有未詳審之處則闕而弗論，不敢以胷臆之見而妄為說也。</Notes5_7>
<Notes5_8>〖正義〗言人心既不同，所見亦殊别也。</Notes5_8>
<Notes5_9>〖正義〗耳聞目見，心意旣乖，其辭所以各異也。</Notes5_9>
<Notes5_10>〖索隱〗裴氏言今或依違，不復更辯明之也。按：《周公世家·敘傳》曰：“依之違之，周公綏之。”</Notes5_10>
<Notes5_11>〖索隱〗<Mapping=春秋晉>晉</Mapping>大夫臼季名曰胥臣。按：《國語》稱晉文公使趙衰為卿，辭曰：“欒枝貞慎，先軫有謀，胥臣多聞，皆可以為輔。”又胥臣對<Mapping=晉文公>文公</Mapping>“黄帝二十五子及《屯豫》”皆八等事，是多聞也。</Notes5_11>
<Notes5_12>〖索隱〗<Mapping=春秋鄭>鄭</Mapping>卿公孫僑字子產。按《左氏傳》：“子產聘<Mapping=春秋晉>晉</Mapping>，言晉侯之疾非實沈、臺駘之祟。乃說飲食、哀樂及内官不及同姓，則能生疾。晉侯聞子產之言，曰：‘博物君子也。’”</Notes5_12>
<Notes5_13>〖索隱〗闗，預也。畜徳，謂積徳多學之人也。裴氏謙言已今此《集解》豈足闗預於積學多識之士乎！正是冀望聖賢，勝於飽食終日，無所用心，愈於《論語》“不有博奕者乎”之人耳。</Notes5_13>

史記集解序

<Collate=Collate3_0>

-----------------------------------

史記索隱序

朝散大夫、國子博士、弘文館學士、河内司馬貞

《史記》者，<Mapping=西漢>漢</Mapping>太史司馬遷父子之所述也。<Mapping=司馬遷>遷</Mapping>自以承五百之運，繼《春秋》而纂是史，其襃貶覈實頗亞於<Mapping=左丘明>丘明</Mapping>之書。於是上始軒轅，下訖天漢，作十二本紀、十表、八書、三十系家、七十列傳，凡一百三十篇。始變《左氏》之體，而年載悠邈，簡册闕遺，勒成一家，其勤至矣。又其屬稿先據《左氏》、《國語》、《系本》、《戰國策》、《楚漢春秋》及諸子百家之書，而後貫穿經傳，馳騁古今，錯綜櫽括，各使成一國一家之事，故其意難究詳矣。比於<Mapping=班固>班</Mapping>《<Mapping=漢書>書</Mapping>》，微為古質，故漢晉名賢未知見重，所以魏文侯聽古樂則唯恐臥，良有以也。
逮至<Mapping=東晉>晉</Mapping>末，有中散大夫東莞徐廣始考異同，作《音義》十三卷。<Mapping=南朝宋>宋</Mapping>外兵參軍裴駰又取經傳訓釋作《集解》，合為八十卷。雖粗見微意，而未窮討論。南齊輕車録事鄒誕生亦作《音義》三卷，音則微殊，義乃更略。爾後其學中廢。貞觀中，諫議大夫崇賢館學士劉伯莊達學宏才，鉤深探賾，又作《音義》二十卷。比於<Mapping=徐廣>徐</Mapping>、<Mapping=鄒誕生>鄒</Mapping>，音則具矣。殘文錯節，異㫖微義，雖知獨善，不見傍通，欲使後人從何凖的。
<Mapping=司馬貞>貞</Mapping>謏聞陋識，頗事鑽研，而家傳是書，不敢失墜。初欲改更舛錯，禆補疎遺，義有未通，兼重註述。然以此書殘缺雖多，實為古史，忽加穿鑿，難允物情。今止探求異聞，採摭典故，解其所未解，申其所未申者，釋文演註，又重為述贊，凡三十卷，號曰《史記索隱》。雖未敢藏之書府，亦欲以貽厥孫謀云。

史記索隱序

<Collate=Collate3_1>

-----------------------------------

史記索隱後序

夫太史公記事，上始軒轅，下訖天漢。雖博采古文及傳記諸子，其間殘缺盖多，或訪捜異聞以成其說。然其人好奇而詞省，故事覈而文微，是以後之學者多所未究。其班氏之書，成於後漢。<Mapping=班彪>彪</Mapping>既依<Mapping=司馬遷>遷</Mapping>而述，所以條流更明，且又兼采衆賢，羣理畢備。故其㫖富，其詞文，是以近代諸儒共所鑚仰。其訓詁盖亦多門，蔡謨《集解》之時已有二十四家之說。所以於文無所滯，於理無所遺。而太史公之書，既上序軒黄，中述戰國，或得之於名山壞宅，或取之以舊俗風謡，故其殘文斷句難究詳矣。
然古今為註解者絶省，音義亦希。始後漢延篤乃有《音義》一卷，又别有《章隱》五卷，不記作者何人，近代鮮有二家之本。<Mapping=南朝宋>宋</Mapping>中散大夫徐廣作《音義》十三卷，唯記諸本異同，於義少有解釋。又中兵郎裴駰，亦名家之子也。作《集解》註本，合為八十卷，見行於代。仍云亦有《音義》，前代久已散亡。南齊輕車録事鄒誕生亦撰《音義》三卷，音則尚奇，義則罕說。隋祕書監栁顧言尤善此史。劉伯莊云，其先人曽從彼公受業，或音解隨而記録，凡三十卷。隋季喪亂，遂失此書。<Mapping=劉伯莊>伯莊</Mapping>以貞觀之初，奉勑於弘文館講授，遂采<Mapping=鄒誕生>鄒</Mapping>、<Mapping=徐廣>徐</Mapping>二說，兼記憶栁公音㫖，遂作《音義》二十卷。音乃周備，義則更畧，惜哉！古史微文遂由數賢祕寳，故其學殆絶。
前朝吏部侍郎許子儒亦作《註義》，不覩其書。崇文館學士張嘉會獨善此書，而無註義。<Mapping=司馬貞>貞</Mapping>少從<Mapping=張嘉會>張</Mapping>學，晩更研尋，初以殘缺處多，兼鄙褚少孫誤謬，因憤發而補《史記》，遂兼註之，然其功殆半。乃自唯曰：“千載古史，良難紬繹。”於是更撰《音義》，重作述賛。盖欲以剖盤根之錯節，導北轅於司南也。凡為三十卷，號曰《史記索隱》云。

史記索隱後序

<Collate=Collate3_2>

-----------------------------------

史記正義序

諸王侍讀、宣議郎、守右清道、率府長史張守節上

《史記》者，<Mapping=西漢>漢</Mapping>太史公司馬遷作。<Mapping=司馬遷>遷</Mapping>生龍門，耕牧河山之陽，南遊江淮，講學<Mapping=姜齊>齊</Mapping>、魯之郡。紹太史，繼《春秋》，括文魯史而包《<Mapping=左氏傳>左氏</Mapping>》、《國語》，采《世本》、《戰國䇿》而摭《楚漢春秋》。貫紬經傳，旁捜史子，上起軒轅，下暨天漢。作十二本紀，帝王興廢悉詳；三十世家，君國存亡畢著；八書，贊隂陽、禮樂；十表，定代系年封；七十列傳，忠臣孝子之誠備矣。筆削冠於史籍，題目足以經邦。裴駰服其善序事理，辯而不華，質而不俚，其文直，其事核，不虛美，不隱惡，故謂之實録。自劉向、揚雄皆稱良史之才。况《墳》、《典》湮滅，簡册闕遺。比之《春秋》，言辭古質；方之《兩漢》，文省理幽。
<Mapping=張守節>守節</Mapping>涉學三十餘年，六籍九流，地里蒼雅，鋭心觀採。評《史》、《漢》，詮衆訓，釋而作《正義》。郡國城邑，委曲申明；古典幽微，竊探其美。索理允惬，次舊書之㫖，兼音解注，引致旁通。凡成三十卷，名曰《史記正義》。發揮膏肓之辭，思濟滄溟之海。未敢侔諸祕府，冀訓詁而齊流，庶貽厥子孫，世疇兹史。
于時嵗次丙子，開元二十四年八月，殺青斯竟。

<Collate=Collate3_3>

-----------------------------------